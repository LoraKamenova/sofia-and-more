# Славейковите дъбове

![portrait](https://res.cloudinary.com/dyhmxus4n/image/upload/v1736359301/1/7-1_akcrch.jpg)

Целта на днешната съботна фоторазходка беше поляната със Славейковите дъбове, която се намира в кв. Лозецен и по-конкретно между бул. Свети Наум и улиците Презвитер Козма и Света гора.

![landscape](https://res.cloudinary.com/dyhmxus4n/image/upload/v1736359302/1/7-2_ic2yoz.jpg)

Тази поляна е единствената оцеляла част от някогашната дъбова горичка (кория), която се е намирала в покрайните на София. Освен дъбове в местността е имало още овощни дървета и лозя, които са дали и имената й: първо "Корубагларъ", което означава „Лозя в гората”, а после "Курубаглар" - „Сухите лозя“. 

![landscape](https://res.cloudinary.com/dyhmxus4n/image/upload/v1736359301/1/7-3_bhuvf7.jpg)

Тъй като мястото се намира на възвишение, от него се откривала панорамна гледка към София. След Първата световна война Курубаглар все повече се променя - премахват дърветата и лозята и започват да се строят жилищни сгради - и така постепенно се преоформя в столичния квартал Лозенец.

![landscape](https://res.cloudinary.com/dyhmxus4n/image/upload/v1736359301/1/7-4_tkzwqb.jpg)

През 1879 г., непосредствено след Освобождението, семейство Славейкови се мести от Пловдив в София, като купува 10 декара градина в местността Курубаглар. Наред с дъбовете е имало и много овощни дървета - вишни, дюли, диви сливи, череши. Мястото е било любимо на семейството, като в него са намирали както прохлада, спокойствие, отмора, така и творческо вдъхновение. 

![landscape](https://res.cloudinary.com/dyhmxus4n/image/upload/v1736359301/1/7-5_vusrj2.jpg)

В градинката често се събирали и представителите на кръга „Мисъл” - Пенчо Славейков, Пейо Яворов, д-р Кръстьо Кръстев и Петко Тодоров.

![portrait](https://res.cloudinary.com/dyhmxus4n/image/upload/v1736359301/1/7-6_pktrmx.jpg)

През 20 в. мястото претъпява промени, като са изсечени част от овощните дървета, а някои от дъбовете са окастрени. Части от градинката са иззети, за да се направи улица и да се разширят дворовете на близките учебни заведения и така се стига до днешния й размер от около 8 декара.

![portrait](https://res.cloudinary.com/dyhmxus4n/image/upload/v1736359302/1/7-7_ktjkci.jpg)

Емблематичните дъбове на тази живописна, но донякъде неизвестна поляна, са на възраст над 300 години и са защитени природни обекти. 

![portrait](https://res.cloudinary.com/dyhmxus4n/image/upload/v1736359302/1/7-8_dem5ga.jpg)

През 1955 г. "Дядо Славейковото място и дъбът на Пенчо Славейков" са обявени за паметник на културата, а през 2005 г. - за паметник на културата с национално значение. 
