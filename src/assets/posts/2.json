{
    "title": "Графит \"Дар Божий\"",
    "sections": [
        {
            "template": "Right",
            "url":"https://res.cloudinary.com/dyhmxus4n/image/upload/v1735458965/1/2-2_dayqso.jpg",
            "content": [
                "По правило не съм най-големият почитател на графитите - даже бих казала, че повечето не ги харесвам и/или не ги разбирам. Като всяко правило обаче и това си има изключения. Едно такова изключение е графитът \"Дар Божий\".",

                "Графитът е създаден в края на май 2016 г. и изобразява красивата девойка Рада, облечена в народна носия и носеща в ръцете си хляб. Автор на творбата е известният артист Станислав Трифонов - Nasimo. Графитът е направен по поръчка на пекарната \"Слънце и луна\", която се намира в кооперацията, на чиято стена е изрисуван. Любопитен факт е, че в същата кооперация е имало пекарна и преди един век - през 30-те години на XX век.",

                "Официално графитът се води на адрес ул. Шандор Петьофи 55, но на практика се вижда откъм ул. \"Цар Асен\". Тези улици са в района на НДК, като \"Цар Асен\" на практика е успоредна на бул. \"Витоша\". В моите търсения на графита установих, че най-удобен и гарантиращ бързото му намиране е подходът откъм ул. \"Бузлуджа\". Тази уличка тръгва от трамвайна спирка \"НДК\" на бул. Витоша и първата й пресечка е ул. \"Цар Асен\", където вляво може да се види калканът с рисунката."
            ]
        },
        {
            "template": "Gallery",
            "pics":[
                "https://res.cloudinary.com/dyhmxus4n/image/upload/v1735458133/1/2-3_lrn5wg.jpg",
                "https://res.cloudinary.com/dyhmxus4n/image/upload/v1735458134/1/2-1_fn74za.jpg"
            ]
        }
    ]
}