# Графит "Дар Божий"  

<div class='markdown-content'>

<div class='markdown-text-content'>
<img class='float-right long float' src="https://res.cloudinary.com/dyhmxus4n/image/upload/v1735458965/1/2-2_dayqso.jpg">

<p>По правило не съм най-големият почитател на графитите - даже бих казала, че повечето не ги харесвам и/или не ги разбирам. Като всяко правило обаче и това си има изключения. Едно такова изключение е графитът "Дар Божий".</p>

<p>Графитът е създаден в края на май 2016 г. и изобразява красивата девойка Рада, облечена в народна носия и носеща в ръцете си хляб. Автор на творбата е известният артист Станислав Трифонов - Nasimo. Графитът е направен по поръчка на пекарната "Слънце и луна", която се намира в кооперацията, на чиято стена е изрисуван. Любопитен факт е, че в същата кооперация е имало пекарна и преди един век - през 30-те години на XX век.</p>

<p>Официално графитът се води на адрес ул. Шандор Петьофи 55, но на практика се вижда откъм ул. "Цар Асен". Тези улици са в района на НДК, като "Цар Асен" на практика е успоредна на бул. "Витоша". В моите търсения на графита установих, че най-удобен и гарантиращ бързото му намиране е подходът откъм ул. Бузлуджа. Тази уличка тръгва от трамвайна спирка "НДК" на бул. Витоша и първата й пресечка е ул. "Цар Асен", където вляво може да се види калканът с рисунката.</p>
</div>

<div class='markdown-gallery'>
<img class='gallery portrait' src="https://res.cloudinary.com/dyhmxus4n/image/upload/v1735458133/1/2-3_lrn5wg.jpg">
<img class='gallery portrait' src="https://res.cloudinary.com/dyhmxus4n/image/upload/v1735458134/1/2-1_fn74za.jpg">

</div>

</div>